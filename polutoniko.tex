\documentclass{minimal}
\usepackage[utf8]{inputenc}
\usepackage[greek.polutoniko,german]{babel}
\usepackage[LGR, T1]{fontenc}
\usepackage{lmodern}



\begin{document}

ὦ πάντα νωμῶν Τειρεσία, διδακτά τε\\
ἄρρητά τ᾽, οὐράνιά τε καὶ χθονοστιβῆ,\\
πόλιν μέν, εἰ καὶ μὴ βλέπεις, φρονεῖς δ᾽ ὅμως\\
οἵᾳ νόσῳ σύνεστιν: ἧς σὲ προστάτην\\
σωτῆρά τ᾽, ὦναξ, μοῦνον ἐξευρίσκομεν.\\
Φοῖβος γάρ, εἴ τι μὴ κλύεις τῶν ἀγγέλων,\\
πέμψασιν ἡμῖν ἀντέπεμψεν, ἔκλυσιν\\
μόνην ἂν ἐλθεῖν τοῦδε τοῦ νοσήματος,\\
εἰ τοὺς κτανόντας Λάϊον μαθόντες εὖ\\
κτείναιμεν ἢ γῆς φυγάδας ἐκπεμψαίμεθα.\\
σύ νυν φθονήσας μήτ᾽ ἀπ᾽ οἰωνῶν φάτιν\\
μήτ᾽ εἴ τιν᾽ ἄλλην μαντικῆς ἔχεις ὁδόν,\\
ῥῦσαι σεαυτὸν καὶ πόλιν, ῥῦσαι δ᾽ ἐμέ,\\
ῥῦσαι δὲ πᾶν μίασμα τοῦ τεθνηκότος.\\
ἐν σοὶ γὰρ ἐσμέν: ἄνδρα δ᾽ ὠφελεῖν ἀφ᾽ ὧν\\
ἔχοι τε καὶ δύναιτο, κάλλιστος πόνων.



 \end{document}
